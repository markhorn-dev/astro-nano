---
title: "Jak wygospodarować czas w pracy na poszerzanie wiedzy?"
date: "2022-11-21"
categories: 
  - "self-develop"
tags: 
  - "rozwój"
  - "praca zespołowa"
  - "self-develop"
author:
   name: Marek Szkudelski
   picture: '/assets/blog/authors/face.png'
ogImage:
 url: ''
level: ""
published: 'true'
description: 'Sama praca daje dużo do rozwoju jako doświadczenie, ale uaktualnianie i poszerzanie wiedzy dodatkowo też jest ważne. Dzielę się sposobami, które wykorzystuję do rozwoju na etacie'
---
Ważny jest stały rozwój, a nie każdy ma czas na to po pracy. Szczególnie osoby, które mają rodzinę i małe dzieci mogą mieć z tym problem. Sama praca daje dużo do rozwoju jako doświadczenie, ale uaktualnianie i poszerzanie wiedzy dodatkowo też jest ważne.

Zawsze starałem się mieć zarobkowe podejście do pracy, bo w końcu za darmo przecież tego bym nie robił. Jednak oprócz zarabiania pieniędzy za przepracowaną godzinę, starałem się również tą pracą inwestować w swoje przyszłe zarobki tak, żeby kiedyś zarabiać więcej dzięki temu co teraz robię. Oczywiście pieniądze nie są moją jedyną motywacją!

# Rozwój w "międzyczasie"

Na pewno można czytać w przerwach. Na przykład podczas przerwy obiadowej jeśli nie mamy kompana do rozmów. Można czytać artykuły, książki, przeglądać social media jeśli obserwujemy osoby, które dzielą się wiedzą techniczną.

Wada tego podejścia może być zmęczenie. W przerwie zamiast odpocząć mentalnie, dodajemy swojemu umysłowi dodatkowy wysiłek.

Można wykorzystać dobrze czas dojazdów na słuchanie wartościowych rzeczy np. podcastów branżowych albo audiobooków. Można też czytać, ale akurat podczas komunikowania się jestem fanem słuchania 🙂

# Kursy online

Największym problemem są bardzo popularne kursy online. Chyba każdy programista miał kiedyś do czynienia z kursem online z tematyki programowania. Oglądanie kolejnych lekcji zajmuje sporo czasu, a robienie zadań często jeszcze więcej.

Pomysł - warto poświecić najmniej produktywny czas w ciągu dnia na kursy. W takim czasie i tak nie popchniemy zadań bardzo do przodu, więc można go wykorzystać na coś co może przynieść nam korzyść w inny sposób.

Na przykład, pół godziny przez zakończeniem pracy skończyliśmy zadanie, więc nie ma sensu rozpoczynać kolejnego. Możemy ten czas wykorzystać, żeby się doedukować. Ja tak robię, jeśli nie mam niczego innego do zrobienia. Kiedy skończę zadania, zrobię review kolegom z zespołu, przejrzę wiadomości.

Można poprosić przełożonego o dedykowany czas na robienie kursu. Tak jak się to robi wysyłając pracowników na szkolenia stacjonarne, czy też online, ale na żywo. U mnie parę razy się to sprawdziło. Niestety ciężko jest wtedy zadbać o pełne zaangażowanie w kurs. Na pewno nie jest ono na takim poziome jak przy tradycyjnym szkoleniu.

# Rozwój przez wykonywanie zadań

Jedną bardzo ważną możliwością jest aby uczyć się w trakcie wykonywania zadań. Kiedy używamy jakiegoś narzędzia, to możemy zerknąć do jego dokumentacji i poczytać o nim trochę więcej. Jeśli mamy jakiś problem, to zamiast skupiać się tylko na pozbyciu się go, możemy zagłębić się w to dlaczego ten błąd wystąpił i jak nie natknąć się na niego w przyszłości.

Cokolwiek robimy, starajmy się zawsze pogłębiać wiedzę z tego tematu, czy dziedziny. Będzie to prawdopodobnie kosztowało nas parę dodatkowych minut, ale zyskamy dużo, przez rozwój.

# Podejmowanie wyzwań

Najbardziej efektywny dla mnie sposób, to jest podejmowanie projektów oraz zadań wykraczających w pewnym stopniu poza nasze kompetencje.

Jeśli robimy w kółko to co już dawno umiemy, to się nie rozwijamy. Tak samo jeśli tkwimy cały czas w tym samym projekcie - szczególnie wśród tych samych ludzi, w tym samym obszarze merytorycznym systemu.

Dużą wartość do rozwoju przynosi podejmowanie się zadań, które wyglądają na trudne.

Czasami może się wydawać, że sobie z nimi nie poradzimy, ale to jest sprawdzona metoda na rozwój. Być może będziemy potrzebowali pomocy kogoś bardziej doświadczonego. Być może będziemy musieli zrobić większy research w internecie.

# Zmiana kontekstu

Na pewno dużo pomogło mi pracowanie dla software house'ów przez pierwsze 4 lata mojej kariery. Mogłem angażować się w różne projekty w różnych technologiach. Jeśli czułem, że za długo tkwię w jakiejś technologii, albo projekcie, to prosiłem przełożonego o zmianę projektu.

Warto też podejmować się zadań, które są spoza obszaru naszych codziennych obowiązków. Na przykład, zajmując się na codzień frontendem, warto zrobić czasami jakieś zadanie backendowe, skonfigurować jakiś pipeline CI/CD lub zrobić jakąś analizę.

Dzięki temu poszerzamy horyzonty. Mamy większe pojęcie o całym systemie i procesie, co skutkuje tym, że możemy brać udział w wysokopoziomowych dyskusjach, albo wychodzić z propozycjami, które usprawnią pracę w zespole.

# Podsumowanie

Zawsze szukajmy możliwości rozwoju. Koniec końców, to zależy tylko od nas. Mamy naprawdę dużo możliwości, żeby to robić. Nie tylko poza godzinami pracy. Możemy między innymi:

⚫️  szukać wyzwań w pracy

⚫️  rozwijać się w przerwach

⚫️  prosić przełożonego o dedykowany czas na rozwój

Dzięki, że dotarłeś ze mną aż tutaj. Mam nadzieję, że udało mi się zmotywować Ciebie do dbania o swój rozwój!
